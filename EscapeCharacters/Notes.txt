C#'da metinsel bir ifade yazmak istediğimizde çift tırnak kullanırız. Ancak, metin içinde çift tırnak kullanmak istediğimizde,
bu tırnakların metnin sonunu belirtmediğini C#'a bildirmemiz gerekir. Bunu yapmak için kaçış karakteri olan ters eğik çizgi (\\) kullanılır.

\" -> C#'da Çift tırnak arasına çift tırnak kullanmak isterseniz \" şeklinde yazmalısınız.
\0 -> Null Karakteri (Null Character): Metinsel ifadeyi sonlandırır ya da boş bir karakter ekler. Genellikle metin sonunu belirtmek için kullanılır.
\' -> Tek Tırnak (Single Quote): Metinsel ifade içinde tek tırnak kullanmak için kullanılır.
\\ -> Ters Eğik Çizgi (Backslash): Metin içinde ters eğik çizgi kullanmak için kullanılır.
\n -> Yeni Satır (New Line): İmleci bir alt satıra indirir.
\r -> Satır Başı (Carriage Return): İmleci satırın başına getirir.
\t -> Tab (Horizontal Tab): Yatay olarak bir tab boşluğu bırakır.
\v -> Dikey Sekme (Vertical Tab): Dikey olarak bir alt satıra geçer.
\b -> Geri Silme (Backspace): İmlecin solundaki bir karakteri siler.
\a -> Uyarı Sesi (Alert): Sistemden bir bip sesi çıkarır.